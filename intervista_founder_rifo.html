<html>
<html lang="it">
<head>
    <meta charset="UTF-8">
    <title>Intervista a Niccolò Cipriani: Ceo e Founder di Rifò. Svolto da Irene Delpero </title>
</head>
<body> 
    <h1>Intervista a Niccolò Cipriani: Ceo e Founder di Rifò</h1>
            <hr>
            <h2>L'intervista è stata condotta da Irene Delpero, per l'esame di Architettura Tecnica 
                e Cultura del Costruito in data 28 maggio 2025</h2>

    <audio controls>
    <source src="Intervista_founder_Rifo_tagliato.mp3" type="audio/mpeg">
      Il tuo browser non supporta l'elemento audio.
      </audio>


      <h3> Di seguito vengono riportate le domande complete poste a Niccolò Cipriani e le relative risposte</h3>  <hr>
      <h4>
        1.	Qual è stata la visione iniziale che vi ha spinti a fondare Rifò? C'è stato un momento o un'esperienza particolare che ha fatto
        scattare l'idea di creare un marchio di moda circolare? Quali sono state le difficoltà maggiori iniziali?  <br>
        Sicuramente all'inizio l'idea era quella di lavorare su un modello alternativo al fast fashion, io prima mi occupavo di progetti di 
        cooperazione e sviluppo ed ero in Vietnam. Li mi ero accorto che c'era un problema all'interno industria abbigliamento: quello della
        sovrapproduzione e il sovraconsumo, si crea tanto scarto. Così mi è venuta l'idea di prendere una modalità di produzione che è quella 
        di rigenerare le fibre  tessili, che è anche una tradizione di Prato, per creare un'alternativa a questo.
        <hr>
        2.	Quali sono i valori fondamentali che guidano le vostre decisioni aziendali e la vostra filosofia produttiva?  
        In una intervista passata hai detto che per te innovare è dare una prospettiva diversa a quello che già c’è: come applichi questo concetto 
        nella tua azienda?<br>
        Riciclare e fare in modo che sia riciclabile quindi di valorizzare lo scarto di vecchi indumenti in un nuovo filato e poi successivamente, 
        in un nuovo tessuto o capo d'abbigliamento. Noi sicuramente lavoriamo sempre su quello che si fa, quello che si può fare e quello che manca, 
        quindi è un'evoluzione continua di ricerca tecnologia e competenza
        <hr>
        3.	Potreste descriverci il processo di riciclo che utilizzate per trasformare i vecchi capi in nuove fibre e prodotti? 
        Quali sono le sfide tecniche in questa fase?  Da dove arrivano i rifiuti tessili che rigenerate? Ho visto che avete organizzato
        una racconta in Italia! <br>
        Sicuramente quello che ci contraddistingue è una filiera diretta una filiera indiretta. La diretta funziona tramite
        dei raccoglitori dove le persone possono portare i loro vecchi indumenti e in cambio ricevono un codice sconto. 
        Quella indiretta può essere pre-consumer se sono scarti di lavorazione, post-consumer se sono invece vecchi indumenti 
        che valorizziamo. Questi arrivano dall’Italia, ma anche dall’America soprattutto per cashmere e lana post consumer, Bangladesh
        la parte invece di cotone di scarto di cotone.
        <hr>
        4.	La vostra produzione è prevalentemente locale o a km zero? Quali sono i benefici e le sfide di questo 
        approccio rispetto alla delocalizzazione del fast fashion? Come fate a mantenere prezzi competitivi? <br>
        Con questa scelta sacrifichiamo il nostro margine e in più cerchiamo di produrre in maniera continuativa gli stessi modelli, 
        in modo così da ridurre i costi di sviluppo. Con la produzione locale riusciamo a creare delle relazioni che si creano insomma 
        in un rapporto a lungo termine.
        <hr>
        5.	Qual è il vostro capo meglio riuscito? Quale ha avuto un riscontro particolarmente positivo o inaspettato? <br>
        Sicuramente l'Italia è un mercato che sta crescendo e non ce l'aspettavamo perché c'è sempre più interessi su questo e la cosa 
        interessante è che l'Italia sta veramente iniziando un percorso secondo me, di valore in termini di acquisto responsabile nell'abbigliamento.
        Ancora è una nicchia, ma ci sono sempre più persone interessate a queste tematiche.
        <hr>
        6.	Pensate che la pubblicità ed il marketing abbia influito particolarmente sul successo dei vostri prodotti? Avete un target di riferimento? 
        In una passata intervista sostenevi che inizialmente le persone non compravano tanto il prodotto, quanto il progetto in sé: 
        secondo te è ancora così?<br>
        Normalmente il target è un livello di educazione alto, ma anche un livello economico abbastanza alto, che si può permettere un prodotto
        come il nostro. Normalmente si va dai 30 ai 45 anni, persone spesso interessati anche alla nutrizione al benessere sportello aria aperta e alla sostenibilità.
        Secondo me ancora si compra di più il progetto, però se vogliamo crescere dobbiamo essere bravi anche a vendere il prodotto
        e il suo design e la sua parte emotiva.<br>
        Con parte emotiva cosa intendi? <br>
        Perché ti compri un capo d'abbigliamento che ti piace? Per parte estetica. <br>
        Quindi anche un po’ l'esperienza che c'è dentro al comprare?<br>
        Un po’ sì, ma anche quello che ti trasmette. Quando vedi qualcosa che ti piace e di bello, quella è la parte emotiva ci deve essere un prodotto.
        <hr>
        7.	Qual è l'impatto ambientale stimato del vostro modello di produzione rispetto a quello convenzionale? Ho visto dal vostro report 
        di sostenibilità e dal vostro sito che avete condotto delle analisi o avete dati specifici in merito (es. risparmio di acqua e/o CO2)? <br> 
        Utilizziamo modelli LCA e ci avvaliamo di un software che ci permette di calcolarlo si chiama Became. I valori di CO2 e acqua risparmiata
        sono indicati sul nostro sito e sul report di sostenibilità.
        <hr>
        8.	Pur avendo una filiera che mira alla sostenibilità ed al riutilizzo, come gestiti eventuali scarti e rifiuti? 
        Avete avuto quale idea innovativa anche in questo ambito? Il vostro servizio di riparazione aiuta a limitare questo fatto?<br>
        Sì, sicuramente la riparazione contribuisce in maniera positiva e in più secondo me serve a dare un'esperienza: cercare di servizi 
        non vendere prodotti, ma vendere anche una filosofia.
        <hr>
        9.	Come percepite la consapevolezza dei consumatori italiani riguardo alla moda sostenibile e all'impatto del fast fashion?  
        Credete che la coscienza collettiva si stia smuovendo?  Io stessa per questo progetto universitario ho creato un sondaggio.<br>
        Io penso che stia smuovendo soprattutto le generazioni più giovani da un lato, ma anche le generazioni che normalmente hanno 
        a che fare col futuro. Quindi chi ha famiglia e per i propri figli pensa: “ma tra 10 anni, che il pianeta lascerò?”. 
        Però si tratta di un target di riferimento che ha un livello culturale alto in ogni caso.<br>
        Forse è anche un aspetto di sensibilità molto sviluppata? <br>
        Assolutamente!
        <hr>
        10.	Qual è la vostra visione per il futuro di Rifò e per l'industria della moda in generale? Credete che il modello circolare possa diventare 
        la norma?<br>
        Ancora ci vuole tanto tempo, però sicuramente spero proprio di sì. Penso che lo potrà diventare. Tuttavia, ci vuole tanta educazione e cultura, 
        anche a volte dire di no al fast fashion, che non è facile, in quanto è sempre la soluzione più economica che esiste.
        <hr>
        11.	Trovi che il fast fashion sia un sistema capace di farti credere che esista solo la sua opzione? Io personalmente penso che in Italia ci siano
        tanti bei progetti, ma che non riescano a farsi conoscere oltre ad un livello locale e quindi non riescono ad essere accessibili a tutti. 
        Cosa ne pensi?<br>
        Si, sono d’accordo. Ma per essere accessibili per tutti quanti, c'è un discorso di tecnologia che deve migliorare e portare le produzioni
        essere più economiche. Dall'altra parte, deve essere sposato anche da più persone certo indubbiamente 
        <hr>
        12.	Tu sei un giovane imprenditore e secondo me hai una visione molto etica di questo lavoro, in quanto ho
        visto che avete avviato un progetto di integrazione per i migranti per fargli conoscere il mestiere dei Cenciaioli o sbaglio? <br>
        Esatto sì, mi sono un po’ ributtato. Però ho preso questo con grande dedizione, diciamo e che cerco sempre di avere un approccio olistico.
        <hr>
        13.	Che consiglio daresti ad una persona che vuole avviare una start-up sostenibile? Se dovessi cominciare da capo, cosa rifaresti e cosa no?<br>
        Sicuramente direi di lavorare su un concetto di sostenibilità in maniera sempre più radicale, ovvero di essere veramente riconoscibili 
        e autentici, in quello che viene fatto. Perché oggi la sostenibilità viene comunicata da parte di tutti e se si vuole davvero emergere bisogna 
        essere molto radicali e autentici in quello che si fa. Pensando ad errori che ho fatto, quindi tantissimi, citerei quello più grande all’inizio. 
        Ovvero di pensare che Rifò potesse da un lato potesse essere accessibile a tutti, che è impossibile se si vuole fare una produzione con una 
        certa maniera per il concetto accessibilità che vi è oggi, dove il riferimento è fast fashion. L'altro è pensare di poter salvare un po’ tutti 
        i materiali e tutti i prodotti no noi siamo competitivi e forti sulla maglieria, che è dove ci concentriamo

            </h4><br>

</body>
</html> 